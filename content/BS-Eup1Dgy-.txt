Dengan Bismillah kalam bermula
Sholawat Nabi penyampai doa
Dari tengah samudera raya
Saat mentari merah merona.

Lelah sudah mendengar huru-hara
Fitnah sini dan makar sana
Sumpah serapah mulut durjana
Sampai merusak marwah ulama.

Jangan sampai Allah murka
Hanya kerana seorang sahaja.

Jangan gadaikan nikmat surga
Yang kau huni kekal selamanya
Hanya karena setetes dunia
Saat kau mati membuat hina
Tiada boleh dibawa serta.

Nanti bila suatu masa
Akan ditanya mata dan telinga
Hati dan akal juga tak lupa
Sudahkah memilih pemimpin bangsa
Yang berakhlaq budi mulia.

Bila ini tak kau rasa
Kau dah mati sebelum masa tiba
Kiamat sudah di ambang mata

Hamba nan jauh di tepi samudera
Lagi lemah lagi tak berdaya
Hanya mampu mengadu pada-Nya

Ya Allah ya 'Azza wa Jalla
Jangan Engkau beri kuasa
Pada orang yang tak punya rasa
Hanya berisi tipu daya.

Selamatkan bangsa dari marabahaya. (Al Faqiir Ilaa Rabbih, Abdul Somad)